# 5. loeng. Kirjakeele korpuste kasutajaliidesed. Morfoloogiline märgendus

## Testi oma regulaaravaldiste oskusi!

[Natuke lihtsam test](http://goo.gl/DmzxZR)  

[Natuke keerulisem test](http://goo.gl/n1MG81)  


## Morfoloogiline märgendamine

Morfoloogia ehk vormiõpetus on grammatika osa, mis tegeleb sõnavormidega – nende moodustamise ja nendest arusaamisega. Sõnavormide moodustamist käsitlevat vormiõpetuse osa nimetatakse vormimoodustuseks ehk morfoloogiliseks sünteesiks ja sõnavormidest arusaamist käsitlevat osa morfoloogiliseks analüüsiks

Analüüs: raamatu/te/le, külla

Morfoloogiline märgendus annab infot lemma ehk algvormi kohta (->leksikonid), sõnaliigi ja morfoloogiliste kategooriate (st käändsõnal arv, kääne;
võrdlussõnal võrdlusastmed; tegusõnal pööre, tegumood, aeg, kõneviis ja kõneliik) kohta.  

Sõnaliigid: Sõnamuutmine + semantika + lausedistributsioon  

1. pöördsõnad ehk tegusõnad ehk verbid (*tegema*)  
2. nimisõnad ehk substantiivid (*inimene*)  
3. omadussõnad ehk adjektiivid (*kollane*)  
4. arvsõnad ehk numeraalid (*üks*, *esimene* (!!))  
5. asesõnad ehk pronoomenid (*mina*, *nemad*, *see*)  
6. määrsõnad ehk adverbid (*kiiresti*)  
7. asemäärsõnad ehk proadverbid (*siis*)  
8. abimäärsõnad ehk afiksaaladverbid (*üle*)  
9. rõhumäärsõnad ehk modaaladverbid (*võib-olla*)  
10. Kaassõnad ehk adpositsioonid (*üle*)  
11. Sidesõnad ehk konjuktsioonid (*ja*)  
12. Hüüdsõnad ehk interjektsioonid (*oh*)  




Täpsemalt vt "Eesti keele käsiraamatust" (2007) lk \168-200  

Vastavused keelesüsteemi tasandite vahel ei ole absoluutsed. Leidub sõnu, mis ühtede tunnuste alusel sobivad kokku üht laadi sõnadega ja teise tasandi tunnuste alusel teist laadi sõnadega. Sõnaliigid on hajusate piiridega rühmad. Morfoloogilise märgendamise süsteemid võivad eri korpustes olla vägagi erinevad, nii et otsingute tegemiseks tuleks eelnevalt sellega kindlasti tutvuda.  

Morfoloogilisel märgendamisel tekitavad probleeme sõnavormide struktuuriline mitmetähenduslikkus ehk homonüümne – samakujuline, aga eritähenduslik (*tee*, *aas*), homograafia – ortograafiline mitmetähenduslikkus (selle *metsa* ja seda *metsa*), polüseemia (kirjutus)*laud* – (põranda)*laud*.  

Täielik homonüümia (nt *aas*) vs vormihomonüümia:

viis  
vii+s \//V s, \// (*Ema viis hälli . . . *)  
viis+0 \//N sg n, \// (*Traadil istub viis varblast*)  
viis+0 \//S sg n, \// (*See viis jääb hästi meelde*)  

Eestikeelses tekstis on umbes 40% sõnavormidest homonüümsed. Homonüümsete sõnavormide antud kontekstis ainuõige analüüsi valimine on **morfoloogiline ühestamine**.  

Morfoloogilise märgendamise näide:  

Kuri kuri+0 \//A sg n, \//
mees mees+0 \//S sg n, \//
peeti pida+ti \//V main indic impf imps af \//
kuriteopaigal kuri_teo_paik+l \//S com sg ad \//
kinni kinni+0 \//D \//
(märgendite seletust vt http://www.filosoft.ee/html_morf_et/morfoutinfo.html)

Märgendada võib automaatselt (morfoloogiline analüsaator ja ühestaja) või pool-automaatselt (morfoloogiline analüsaator \+ käsitsi ühestamine)
Analüsaatorid eesti keele jaoks: etmrf-i analüsaator, kahetasemeline (Heli Uibo), [EKI](http://www.eki.ee/tarkvara/analyys/).

Ühestajad eesti keele jaoks: t3mesta (statistiline, Markovi peitmudel), kitsenduste grammatika ühestaja (reeglipõhine \+ heuristika).


## Harjutusi kirjakeele korpuste kasutajaliidesega

[Kasutajaliides](http://www.cl.ut.ee/korpused/kasutajaliides/)  
[Päringuabi](http://www.cl.ut.ee/korpused/kasutajaliides/erispikker#reg)  


1. Otsi sõna "eile" Asutawa Kogu protokollidest. Vaata väljundit ja konteksti. Kuidas saaks otsida sõnu *eile* ja *Eile* ühe päringuga?  
2. Kuidas saaks otsida algvormi *käsi* kõiki vorme? Siin võiks abi olla süntesaatorist: http://www.filosoft.ee/gene_et/  
3. Otsi potentsiaalseid *ma*-tegevusnimes tegusõnu.  
4. Otsi potentsiaalseid kuupäevi (võib teha mitu päringut).  
5. Otsi potentsiaalseid veebiaadresse.  
6. Otsi potentsiaalseid meiliaadresse.  
7. Koosta päring, mis otsiks mõnda väljendtegusõna, niimoodi et a) tegusõna on kindlas vormis; b) tegusõnale järgneb vahetult otsitava väljendtegusõna nimisõnaline komponent.  
8. Otsi potentsiaalseid erinevaid modaalseid tegusõnade ühendeid sisaldavaid lauseid (*pean tegema*, *võiksin joosta*, *saan lugeda* jne) nii, et ühendi käändeline komponent järgneb vahetult modaaltegusõnale. Teisel juhul käändelise ja pöördelise komponendi vahel võib olla muid sõnu. Mõtle, kuidas oleks otsingut mõistlik piirata.  
9. Leia Kroonikast laused, kus sidekriipsule järgneb väike täht (v.a. täpitähed). Sidekriipsule võib eelneda tühik, aga ei pruugi.  
10. Leia 1900ndate ilukirjandusest laused, mis ei sisalda koma.  
11. Otsi Maalehest  lauseid, kus esineb sõna *hunt* või sõna *susi*.  
12. Otsi Kroonikast sõnu, mis sisaldavad \20 või rohkem tähte (täpitähed jäävad kõrvale).  
13. Otsi Kroonikast neljakohalisi arve, millele eelneb tühik ja järgneb punkt.  
14. Otsi jututubade tekstist sõnavormi *tere* võimalikke variante (ühe päringuga) *tere*, *tre*, *terre*.  
15. Otsi sõna *eile*, mille ümber on nn valged vahed.  
16. Otsi "\Wga\W" Mida näed?  
17. Otsi lauseid, milles esineb fraas *et nii* või fraas *nii et*.  
18. Otsi lauseid, milles esineb fraas *et nii* või fraas *nii et* niimoodi, et nende sõnade vahel võib olla koma, aga võib ka mitte olla (arvestage, et kirjavahemärgid on sõnadest lahku tõstetud, st eelneva sõna ja kirjavahemärgi vahel on tühik).  


## Harjutusi morfoloogiliselt märgendatud korpusega

Morfoloogiliselt märgendatud korpuse [kasutajaliides](http://www.cl.ut.ee/korpused/morfliides/)  
Morfoloogilise märgenduse [seletus](http://www.cl.ut.ee/korpused/morfliides/seletus)  
Morfoloogiliselt ühestatud korpuse [failid](http://www.cl.ut.ee/korpused/morfkorpus/) (tutvu kindlasti!)  

1. Otsi mõnest alamkorpusest suvalist sõna, tutvu väljundiga.  
2. Kuidas on märgitud *ki/gi*-liide?  
3. Otsi eitussõna *ei*. Kuidas see on märgendatud?  
4. Otsi ajakirjandusest verbiga algavaid lauseid.  
5. Otsi ajakirjandusest impersonaalis verbiga algavaid lauseid.  
6. Otsi morfoloogiliselt analüüsitud suulise kõne korpusest sõna *tere*. Mis sõnaliiki see sõna kuulub?  
7. Otsi ilukirjanduse korpusest verbi paistma modaalverbina ja peaverbina. Mis on modaalverbina ja peaverbina esinemise erinevus (vt kogu lauset)?  
8. Otsi suulise kõne korpusest sõna *tere*. Kuidas see on märgendatud?  
9. Otsi juhtumeid, kus *tere* esineb kaks korda järjest.  
10. Otsi Horisondist ridu (=lauseid), kus *üle* esineb adverbina ehk määrsõnana.  
11. Otsi morfoloogiliselt analüüsitud Horisondi korpusest lauseid, kus esinevad koos kaassõnafraas kaassõnaga *poolt* ja impersonaali vormis verb. Kas esineb selliseid lauseid nagu "See töö tehti minu poolt ära."?  Raskem variant: piira otsingut osalausega.  
12. Otsi suulise kõne korpusest partikliga lõppevaid lauseid.  
13. Otsi resultatiivsust väljendavat konstruktsiooni *saama* (*saan*, *saad*, *said*, *sai* jne) \+ *tud*-partitsiip (*sain käidud*, *sai tehtud*).  