# Projekt

**(Tähtaeg 9. jaanuar)**

Töö tehakse paarides. Kui on juba olemas uurimisküsimus või hüpotees, siis leidke sobiv materjal, mida analüüsides küsimusele vastata. Kui küsimust veel ei ole, tasub alustada sellest, millise materjaliga tahaksite töötada (kas teid huvitaks pigem kirjakeel, suuline keel, murdekeel, netikeel vm; kas plaanis on eri registrite/perioodide/žanride/konstruktsioonide võrdlemine jne) ja liikuda sealt konkreetsema eesmärgi suunas. Olenevalt materjalist ja teemast võib näiteks kirjutada skirptid, kuidas vajalikku uurimismaterjali (nt mingit tüüpi konstruktsoone) tekstist kätte saada, võib teha sagedusloendeid, otsida kollokatsioone, mõõta sõnadevahelist seost jne, st rakendada võimalikult palju seda, mida kursuse jooksul oleme harjutanud. 


Kui nii uurimisküsimus kui ka materjal on paigas, kirjutage skript(id) ning analüüsige skriptide väljundit. Skriptid peavad olema selged ja kommenteeritud (sh sellest vaatenurgast, MIKS mingeid ridu skriptis materjali analüüsi seisukohalt vaja on, mitte ainult mis nad otseselt teevad). Kogu töö protsess olgu dokumenteeritud. Projekti kirjeldus peab olema korralik ja sidus tekst, mis ei esita tööd ainult tehniliselt, vaid ka sisuliselt (à la eesmärk oli uurida seda ja seda, sest…, ning selleks tegime seda ja seda, sest… Tulemus oli selline ja selline, millest võib järeldada, et… jne). Üks oluline eesmärk on see, et teie töö peab olema korratav, st et kui keegi võtab ette teie skriptid ja materjali, peaks ta täpselt aru saama, kuidas neid kasutada ning sama analüüsi korrates saama samad tulemused.


Kogu töö tuleb avaldada GitHubi repositooriumina, kus peab olema:
1) “Miniuurimus” (ülevaade tööst, eesmärkidest materjalist, töökäigust, tulemustest ja järeldustest)
2) Sisendmaterjal (vähemalt mingi näide materjalist, kui kogu materjali pole võimalik avalikuks teha)
3) Väljundmaterjal (vähemalt mingi näide materjalist, kui kogu materjali pole võimalik avalikuks teha)
4) Skriptid (kommenteeritud, selged ja käivituvad)
5) Muu teema seisukohalt oluline materjal


Repositooriumi link lisage kursuse kodulehele projekti osa kommentaarina.